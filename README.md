# Створення моделі

## Опис завдання
1. Створити класи сутностей згідно з варіантом (бажано використання data class).
1.1. Забезпечити реалізацію класом сутності інтерфейсу Comparable для можливості порівняння двох об’єктів створеного класу. Для порівняння вибрати одне текстове і одне числове поля, порівнюючи об’єкти спочатку по полю, що є більш пріоритетним за логікою.
2. З використанням узагальнення класів створити клас-контейнер, що містить колекцію об’єктів основної сутності.
2.1. Обʼєкти повинні зберігатись у списку, що є полем класу-контейнера.
2.2. Клас-контейнер повинен містити методи для додавання, видалення по індексу, оновлення по індексу, отримання по індексу та отримання всіх значень з внутрішнього списку. Ці методи повинні бути описані в інтерфейсі, який клас-контейнер реалізує.
2.3. Клас контейнер повинен бути біном (bean) або компонентом Spring. Для цього можна використати анотації або створити клас конфігурації, на ваш вибір.
3. Методи інтерфейсу класу-контейнеру повинні мати коментарі KDoc («@param»/«@return» для таких, що мають, відповідно, параметри та результат). Функціональні блоки мають бути супроводжені коментарями, що коротко описують суть наступного фрагменту коду.
4. В файлі основної програми Main.kt створити AnnotationConfigApplicationContext з якого необхідно отримати наш компонент (клас-контейнер) по його інтерфейсу.
4.1. Створити 5 різноманітних основних сутностей по вашому варіанту. В залежності від варіанту - створити 1 чи декілька допоміжних сутностей.
4.2. Використовуючи методи класу-контейнеру додати ці 5 сутностей в список.
4.3. Отримати сутність з індексом 3
4.4. Видалити сутність з індексом 4
5. Завантажити проект на Github та прикріпити посилання на проект в класрум

## Варіант 5
Програмний продукт: назва, розробник, версія, дата випуску, розмір дистрибутиву, розрядність, кросплатформність (так/ні), список модулів
Програмний модуль: опис, автор, мова, дата останньої редакції, розмір, кількість рядків, кросплатформність (так/ні)
